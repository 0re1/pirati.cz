---
date:         2018-06-12
category:     blog
tags:         zemědělství
layout:       post
title:        "Piráti chtějí, aby Sněmovna urychleně řešila podezření ze zvýhodňování agrokorporací při čerpání zemědělských dotací"
image:        /assets/img/articles/2018/bartos-holomcik.png
author:       Karolína Sadílková
---

Praha, 12. června 2018 – Piráti chtějí, aby Sněmovna ještě tento týden řešila podezření ze zvýhodňování agrokorporací při čerpání zemědělských dotací. České republice totiž hrozí pokuta 7,5 miliardy korun za chyby v dotacích pro zemědělce. Evropská komise České republice vytýká selhání Ministerstva zemědělství ČR při kontrole příjemců. To mělo vést k tomu, že peníze určené pro malé a střední zemědělce pobíraly mamutí agrokorporace.

> „Proto budeme chtít zařadit bod na pořad aktuální schůze, kde se budeme ptát, jak je to možné a kdo případnou pokutu zaplatí? Zda to budou firmy nebo zase občané? Považujeme za důležité zjistit, kde je pravda, protože se bude připravovat dotační politika na roky 2021-2027 a je nezbytné se podobným chybám do budoucna vyvarovat,” uvedl poslanec a místopředseda Zemědělského výboru Radek Holomčík.
