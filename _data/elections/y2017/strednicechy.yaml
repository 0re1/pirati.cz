-
  img: ivan-bartos.jpg
  name: PhDr. Ivan Bartoš, Ph.D. (38), systémový architekt, hudebník, Praha.
  description: "Ivan Bartoš (* 20. března 1980) je lídr Pirátů do voleb do Poslanecké sněmovny v roce 2017 a člen Pirátské strany od jejího vzniku. Pochází z Jablonce nad Nisou. Od roku 1999 žije v Praze. Maturoval ve Spojených státech amerických a následně i na gymnáziu U Balvanu v Jablonci nad Nisou. Vystudoval Ústav informačních studií a knihovnictví na Filozofické fakultě Univerzity Karlovy v Praze. V roce 2005 získal titul PhDr. v oboru informační věda a dále pokračoval ve studiích jako interní doktorand se specializací na databázové modely, databázové systémy a informační služby internetu. Aktivně spolupracoval s knihovnami, zejména s Národní knihovnou a Státní technickou knihovnou v Praze, na projektech standardizace ve vyhledávání a sdílení informací. Paralelně se angažoval v neziskovém sektoru. Před ukončením studia působil po dobu jednoho semestru na Computer Science Faculty na University of New Orleans.

Angažuje se v aktivitách souvisejících s DIY kulturou. Jako DJ mixuje psychedelic trance, hraje na akordeon a zpívá v kapele Nohama napřed. Je vášnivý čtenář a filmový fanda s velikou sbírkou originálních DVD. Na stará kolena se vrátil ke karetní hře Magic The Gathering. Je ženatý s Lydií Frankou – členkou Pirátské strany a kněžkou chaosu.

Pirátskou stranu chápe jako jedinou skutečně demokratickou politickou platformu, která se pokouší reflektovat realitu třetího tisíciletí. „Technologie, které máme nyní k dispozici, nám mohou úžasně pomáhat a ve finále všem lidem ulehčit život. Nesmí se ovšem stát nástrojem digitální totality“. Jeho největší hodnoty jsou svoboda a vzájemná tolerance."
-
  img: lenka-kozlova.jpg
  name: Lenka Kozlová, pedagog, Milín.
  description: "Prošla několika zaměstnáními, nejcennější zkušenosti z počátku kariery má z pětiletého období působení ve funkci samostatného provozního technika v pražském dopravním podniku, na metru. Tam se musela naučit, jak spoustu technických záležitostí, tak pracovat s podřízenými a vést kolektiv. Po přestěhování z Prahy a po mateřské dovolené byla nucena úplně změnit obor. Vybrala si vychovatelství a doplnila si vzdělání. Pracovala 13 let jako vychovatelka v dětském domově. Tuto profesi zastává dodnes, jen v jiném zařízení a práce ji stále baví.

V březnu 2014 iniciovala založení MS Piráti Příbram, kde se stala místopředsedkyní, byla zvolena do Republikového výboru a do předsednictva oblastního sdružení SČK. V předsednictvu sdružení Pirátů Středočeského kraje působila tři roky. Za Piráty kandidovala poprvé ve volbách do Poslanecké sněmovny v roce 2013."
-
  img: frantisek-kopriva-1.jpg
  name: František Kopřiva, laboratorní specialista, copywriter, student.
  description: "František Kopřiva (* 30. listopadu 1995, Mladá Boleslav) odmaturoval v roce 2015 na Gymnáziu Dr. Josefa Pekaře v Mladé Boleslavi a momentálně studuje v Praze, kde také pracuje v Laboratoři pro vývoj a realizaci. Kromě toho příležitostně pracuje jako copywriter. Mezi jeho záliby patří rozšiřování obzorů, hudba, filmy, knížky, hry, tvůrčí psaní, cestování, věda, sport a samozřejmě politické dění světové i domácí.

Do Pirátské strany vstoupil ve svých 18 letech, na jaře 2014. Již dříve však pomáhal jako příznivec s kontaktními kampaněmi. Je aktivním členem Zahraničního odboru a pracovní skupiny Mezinárodní vztahy. Od května 2015 s přestávkou působí v předsednictvu středočeského sdružení a od srpna 2015 je členem Republikového výboru. Je předsedou místního sdružení v Mladé Boleslavi. V roce 2016 byl lídrem v krajských volbách ve Středočeském kraji, kde Piráti získali 3,5 %.

Angažováním se v České pirátské straně nechce nic menšího, než přispět k pozitivnímu vývoji lidstva. Politiku považuje za jeden z prostředků. Piráti jsou pro něj ideově nejkompatibilnější stranou a považuje ji za nejlepší alternativu na české politické scéně. Strana ho velmi obohatila a poskytla prostor získávat nové zkušenosti a pracovat s výbornými lidmi."
-
  img: petr-prochazka.jpg
  name: Petr Procházka
  description: Pochází z Hostinného, od roku 1985 žije v Nymburce. V současné době je místopředsedou středočeského sdružení Pirátů. Vystudoval gymnázium v Nymburce, profesně prošel několika firmami, kde se věnoval převážně logistice a dopravě. V současnosti pracuje jako vlakvedoucí vlaků EC a IC. Místopředseda střdočeského KS. Petr pochází z Hostinného a od roku 1985 žije v Nymburce. Angažuje se v aktivitách souvisejících s kulturou a hudbou. Jeho zájmy jsou pořádání kulturních akcí, turistika a moderování v rádiu.
-
  img: 
  name: Jan Lukášek
  description: Je místostarostou obce Kmetiněves u Kladna. Vystudoval vyšší odbornou školu v oboru zemědělský manažer, poté bakalářský obor politologie a mezinárodní vztahy. V současné době je soukromým zemědělcem. Zajímá se o historii, psychologii a elektronickou hudbu.
