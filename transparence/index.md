---
layout: transparentnost
---

## Co to je?

Transparentnost či transparence v politice znamená otevřené, průhledné jednání státu a jeho institucí. Tedy žádné tajnosti a nic, co by mělo zůstat skryto veřejnosti.

## Máte právo vědět

Občan má právo znát strategii i plány řízení a rozvoje své země-kraje-obce. Má mít také možnost kdykoliv si zkontrolovat, zda jím zvolený zastupitel skutečně hájí jeho zájmy. O čem a s kým jednal i kolik času věnuje výkonu funkce, do které byl zvolen. Zda se zúčastnil zasedání sněmovny, zastupitelstva či výboru a co konkrétního tam dělal a říkal. Právě za to je placený z peněz daňových poplatníků.

## Důvěřuj, ale prověřuj
Fungování úřadů, institucí a firem je stále složitější a nepřehlednější. V jejich každodenním fungování se celkem snadno přehlédne nepořádek, nedůslednost nebo zlý úmysl. Lidé odpovědní za hospodaření s veřejnými prostředky musí striktně oddělovat svůj osobní zájem od zájmu veřejného. Spolehlivou brzdou plýtvání či zneužití postavení k obohacování kohokoliv je jedině veřejná kontrola.

## Prosazujeme transparentnost
Od samého vzniku Pirátské strany máme [transparentnost](https://www.pirati.cz/program/transparence) jako jeden z klíčových bodů našeho programu.

- Pražský zastupitelský klub Pirátů získal cenu [Otevřeno](https://www.pirati.cz/tiskove-zpravy/hypertransparentni_klub._prazsti_pirati_ziskali_cenu_za_otevrenost) v kategorii Přístup k informacím za zveřejnění městských faktur a Metropolitního plánu.
- Jako opoziční zastupitelé prosazujeme větší otevřenost ve městech, kde působíme, například v [Šumperku](http://www.piratskelisty.cz/clanek-1555-otevirame-radnice-v-olomouckem-kraji)
- Piráti jsou občany nejlépe hodnocenou stranou v Zastupitelstvu hl. m. Praha.
- Pirát Pavel Hájek oslovil radnice po celé republice s žádostí o zveřejnění městských faktur a vytvořil celorepublikovou [mapu faktur](https://faktury.pirati.cz).
- Žádáme úřady o informace a upozorňujeme na nesrovnalosti či podezřelé okolnosti při hospodaření s veřejnými penězi po celé republice.
- Pirátské volební kampaně jsou pravidelně hodnoceny jako jedny z nejtransparentnějších.

## Nemáme co skrývat

Skutečnou transparentnost do veřejné správy přinese jen ten, kdo je sám otevřený. Piráti o sobě zveřejňují všechno.
