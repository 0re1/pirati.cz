---
layout: transparence
---

## Ze slova transparence se stává poměrně oblíbené předvolební heslo. Užívají ho i zástupci politických stran, které nemají zameteno před vlastním prahem. Skutečnou transparenci a otevřenost přitom může do veřejné správy přinést jen ten, kdo transparentně postupuje i sám u sebe. Piráti jsou plně transparentní od začátku.

Máme [**transparentní účet**](https://www.ucet.pirati.cz/) i [**transparentní účetnictví**](https://www.pirati.cz/fo/start).
Kdokoliv si může dohledat původ každé koruny v rozpočtu, proplacené faktury nebo odměny vyplácené třeba zastupitelům.
Veřejný je i [**registr smluv**](https://www.pirati.cz/ao/smlouvy), které uzavíráme, a seznam [**lobbistických kontaktů**](https://evidence.pirati.cz/).
O většině témat a podnětů se diskutuje mezi členy otevřeně na veřejném [**pirátském fóru**](https://forum.pirati.cz/).

Pražský zastupitelský klub Pirátů získal cenu [Otevřeno](https://www.pirati.cz/tiskove-zpravy/hypertransparentni_klub._prazsti_pirati_ziskali_cenu_za_otevrenost)
v kategorii Přístup k informacím za zveřejnění městských faktur a Metropolitního plánu.
Pirát Pavel Hájek oslovil radnice po celé republice s žádostí o zveřejnění městských faktur a vytvořil celorepublikovou [mapu faktur](https://faktury.pirati.cz).
Z opozice otvíráme radnici třeba v [Šumperku](http://www.piratskelisty.cz/clanek-1555-otevirame-radnice-v-olomouckem-kraji),
pracujeme na zlepšení systému v plzeňské [komisi pro otevřenost](http://www.piratskelisty.cz/clanek-1560-plzensti-pirati-v-komisi-pro-otevreny-kraj),
pravidelně žádáme úřady o informace a upozorňujeme na korupční skandály po celé republice. Naše volební kampaně jsou pravidelně hodnoceny jako jedny z nejtransparentnějších.

Co takhle mít díky Pirátům plně otevřenou veřejnou správu všude?
