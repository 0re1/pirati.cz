---
title: Doprava a logistika
category: psp2017
img:
approved: https://forum.pirati.cz/republikovy-vybor-f248/rv-51-2017-program-2017-doprava-t37460.html
garant:
relatives: []
---

Prosazujeme koncepční řešení výstavby silnic, dálnic a vysokorychlostní železnice po vzoru Německa a Rakouska, s jasným financováním a plánováním na dalších 30 let - podle potřeb občanů, průmyslu i mezinárodních závazků.

## Česká republika, křižovatka Evropy

- **Česká dálniční síť je hmatatelným důkazem mnoha let neodborné politické práce.** Navrhneme zásadní změny, jež urychlí a zkvalitní výstavbu dálniční sítě v ČR. Konec politikaření, odborníci zpátky na místa!
- **Transparentní hospodaření a úplná znalost nákladů = záruka kvality.** Zprůhledníme organizace zabývající se dopravní infrastrukturou.  <abbr title="Ředitelství silnic a dálnic">ŘSD</abbr> zřídil stát, měl by jej tedy i řídit. U každé veřejné zakázky chceme dlouhodobé záruky a kontroly.
- **Zrychlíme výstavbu nejdůležitějších dopravních tepen.** Zasadíme se o řádnou přípravu projektů, jednodušší administrativu, aktivní komunikaci s dotčenými občany jako partnery a omezení možností pro spekulanty.

## Auto-mobilita v 21. století

- **Chceme nastartovat koncepční výstavbu dálniční sítě.** Plánování musí probíhat nezávisle na vrtoších politiků s jasným harmonogramem a kritérii úspěšnosti. Tak lze do roku 2040 potřebných 1000 km dálnic dostavět.
- **Chceme, aby Česko bylo na špičce v elektromobilech a samořídících autech.** Prosadíme příznivé a rovné podmínky pro rozvoj a použitelnost nabíjecích stanic všech typů vozidel.
- **Zjednodušíme život kamioňákům.** Vybudujeme více odpočívadel a podpoříme jednotný evropský výběr mýta pro kamiony. Jsme proti sledování osobních aut přes GPS.

## Česká železnice, ocelová páteř dopravy

- **Zajistíme dlouhodobé zdroje a stabilní plánování.** Ze  <abbr title="Státní fond dopravní infrastruktury">SFDI</abbr> vyčleníme fond pro investice do výstavby železnic a stanovíme limity pro její dlouhodobé úvěrové financování.
- **Prosadíme výstavbu vysokorychlostních tratí** v co nejkratších termínech a s účastí českých vysokých škol. Vysokorychlostní železnice znamená provozní rychlost minimálně 250 km/h.
- **Zastavíme politické trafiky v Českých drahách a prosadíme, aby
zveřejňovaly smlouvy v registru smluv.**
