---
title: Místní rozvoj
category: psp2017
img: mistni-rozvoj.png
approved: https://forum.pirati.cz/hlasovani-republikoveho-vyboru-f578/rv-48-2017-program-2017-mistni-rozvoj-r-h-1-k-t37506.html
garant: vojtech.franta
---

Ještě žádný region se nerozvinul díky ministerstvu. Prosazujeme, aby občané měli možnost více rozhodovat o místě, kde žijí. Stát jim má zajistit lepší podmínky pro bydlení a rozvoj regionu.

## Nebudete na druhé koleji

* **Legislativně posílíme roli participace veřejnosti na regionálním rozvoji.** Buduje se tak nejen zdravý patriotismus k místu a sousedské vazby mezi lidmi, ale především celková životní úroveň v daném místě.
* **Férové podmínky pro všechny regiony.** Pokrytí venkova vysokorychlostním internetem, dostavba hlavních dopravních tepen a kvalitní spojení i do malých obcí budou naše priority. Podpoříme, aby malé obce dostávaly více peněz než dnes. 
* **Chceme, aby se veřejnost opět mohla vyjadřovat k projednávání staveb.**

## Dostupné bydlení a snadnější výstavba bez korupce

* **Zavedeme jednotné kontaktní místo pro stavebníky.** Nebude třeba vyběhat až 40 stanovisek ve stavebním řízení. 
* **Sjednotíme řízení pro povolování staveb**, stanovíme pro něj pevné lhůty a zavedeme žádost o stavební povolení formou jednoduchého e-formuláře.
* **Připravíme koncepci pro efektivní využití neobývaných bytů.** V České republice je půl milionu prázdných bytů a mnoho poloprázdných developerských projektů.
* **Podpoříme institut městského, krajského a státního architekta.** Po vzoru Beneluxu tak chceme pomoci samosprávám kultivovat veřejné prostředí.
* **Prosadíme, aby developeři přispěli ze svého zisku na výstavbu infrastruktury.**

## Veřejné zakázky a dotace logicky a smysluplně

* **Chceme veřejné zakázky a dotace průhledně a bez zbytečné byrokracie.** Naučíme veřejnou správu chovat se jako řádný hospodář, viz protikorupční strategie.
* **Podpoříme výběr dodavatelů na základě kvality**, nikoli pouze ceny (zejména projektů a územních plánů) a zpětně dohledatelné hodnocení dodavatelů.

## A něco navíc:

* Posílíme roli obecních samospráv při určování výše ubytovacích a lázeňských poplatků.
* Navrhneme dosud chybějící zákon o cestovním ruchu pro lepší ochranu spotřebitelů (směnárny, taxi, kvalita služeb).
