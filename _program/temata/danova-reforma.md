---
title: Daně, které každé pochopí
img: https://www.pirati.cz/_media/rp/program/korporace.png
category: témata
class: tema
---

Chceme jednoduchý daňový systém. Dejte nám 7,5 minuty a na 8 slajdech vám vysvětlíme, jak na to chceme jít. Po naší reformě si každý zvládne spočítat svoje daně, zvýší se čisté mzdy, ušetříme miliony hodin na byrokracii. Nižší daně nakopnou ekonomiku.

 1. Po čtyřech letech vládnutí nám Andrej nechává v daních stejný borčus, jako když se stal ministrem
------

Byrokracie spojená s daněmi zabere české firmě v průměru **5krát déle než v Norsku**. 

![Proč je v daňových zákonech takový bordel](dane_na_web2-01.png)

Výsledek odpovídá tomu, že se v daňových zákonech 20 let vršily kompromisy a přílepky. 

Systém je ale navíc **brutálně nevýhodný pro střední třídu**. Politikům se díky složitému systému daří maskovat fakt, že **bohatí dnes platí méně než chudí** (tzv. degrese). Jinými slovy člověk s milionovými příjmy platí procentuálně menší daně než průměrný Čech.

![Vysokopříjmové skupiny](dane_na_web2-02.png)

Tak třeba takový Andrej si jako zaměstnanec vlastní firmy vyplatil 50 milionů. Na daních **odvedl 34 %**. Jeho průměrný zaměstnanec však platí daně o čtvrtinu více – 43 %. Andrej totiž platí sociální pojištění jen z prvního milionu.


 2. Navrhujeme největší zjednodušení daní. Složitý systém netransparentních sazeb nahradí jedna, skutečně rovná sazba
-------------

![Superrovná daň 47 %](dane_na_web2-04.png)

Levice tlačí šikovné lidi do emigrace, pravice je zase neférově zvýhodňuje. Tyto disproporce superrovná daň odstraňuje. Je prostě rovná.

![Rovné pravítko místo kurvítek](dane_na_web2-03.png)


 3. Ale to přece nejde! Nezbláznili jste se, 47 %?
-------------

Naštěstí ne. :-) Pouze jsme spočítali daně a odvody na straně zaměstnance a zaměstnavatele, které lidé platí dnes. Lidé to často nevědí, ale **už dnes daní sazbou 48,6 %**. Ačkoliv se naše sazba 47 % zdá vysoká, ve skutečnosti Piráti navrhují snížení daní. 

![Jak se to promítne do peněz](dane_na_web2-05.png)

Díky Pirátům tedy **každý ušetří 1,6 procentního bodu**. Tedy skoro každý... Andrej a cca 1 % zaměstnanců s hrubou mzdou nad 120 tisíc korun měsíčně si připlatí, aby hradili stejné procento jako ostatní. 

 4. Ale nebudou pak chybět peníze ve zdravotnictví?
---------------

Naše reforma nebere žádnému resortu miliardy. Pouze **sjednocuje daně zaměstnanců** do jedné sazby. Daně stát rozdělí zdravotním pojišťovnám a do důchodového systému, aby dostaly stejně jako dnes. 

![Jak to bude fungovat uvnitř?](dane_na_web2-06.png)

Superrovná daň nahrazuje všech 6 daní, které se dnes platí: daň z příjmu, odvody na sociální a zdravotní zaměstnance i firem a solidární daň.


 5. Zjednodušení daní navíc brutálně zatočí s byrokracií
-----------

Jedna daň znamená, že **zmizí 2 formuláře přehledů** pro zdravotní pojišťovny a ČSSZ, které jsou noční můrou všech podnikatelů. Stát si vše přečte v daňovém přiznání a peníze jim přepošle.

![Přínosy zjednodušení daní](dane_na_web2-07.png)


Středně velká firma tak **ušetří 87 hodin ročně** na mzdové účetní. Stovky státních úředníků budou moci jít dělat užitečnější práci.


 6. Ostatní strany pouze záplatují současný systém, štelují dva nebo tři parametry.
-----

Návrh Pirátů je proti nim **jednoduchý a přímý**:

![Srovnání s konkurencí](dane_na_web2-08.png)

ČSSD chce zdanit více vyšší střední třídu. ODS chce už tradičně snížit daně těm nejbohatším. ODS by navíc připravila státní rozpočet o desítky miliard korun.


 7. Takže pojďme si to zrekapitulovat...
------

Světová banka si všimla, že Česko naposledy zjednodušilo daně v roce 2013. Tradiční strany to tedy určitě nevyřeší. **Superrovná daň** Pirátů je aktualizace systému, která má hlavu a patu.

[![Takové daně prostě chcete](dane_na_web2-09.png)](https://www.pirati.cz/kalkulacka/)

**A to je konec, přátelé! Teď už si můžete spočítat, kolik s Piráty ušetříte. Tak běžte hned očíhnout naši kalkulačku na webu [www.pirati.cz/kalkulacka](https://www.pirati.cz/kalkulacka/).**


----

Bonusová část pro nadšence:

 8. Jednodušší systém může fungovat už za 2 roky
-----

Pokud nám dáte dost hlasů ve volbách do sněmovny, nemusí tento plán zůstat jen na papíře. Nejsme dogmatici a máme zkušenosti. Budeme s ostatními stranami o řešení **tvrdě, ale konstruktivně vyjednávat**.

![Co může následovat](dane_na_web2-10.png)

Každopádně tohle je **náš styl řešení problémů** a jednodušší daně jsou ve vyjednávání naše priorita. Každý rok bychom chtěli zdanění práce dále **snižovat o 1 procentní bod**.


 9. Daňovou reformu Pirátů pro vás připravil tento tým: 
---------------

![Proč je v daňových zákonech takový bordel](dane_na_web2-11.png)

Konzultovali jsme ji s odborníky z oblasti práva a ekonomie.

Zdroje
-----

1. World Bank: [Doing Bussiness 2017 – Czech Republic Report](http://www.doingbusiness.org/~/media/wbg/doingbusiness/documents/profiles/country/cze.pdf)
2. PwC: [Paying Taxes 2017](http://www.doingbusiness.org/~/media/WBG/DoingBusiness/Documents/Special-Reports/Paying-Taxes-2017.pdf)
3. Novinky.cz: [Češi platí vyšší daně a odvody ze mzdy než Švédi](https://www.novinky.cz/ekonomika/434978-cesi-plati-vyssi-dane-a-odvody-ze-mzdy-nez-svedi.html)
4. Piráti: [Pirátské vyčíslení daňových slibů](https://github.com/pirati-web/pirati.cz/blob/gh-pages/assets/pdf/porovnani-dani.pdf)
5. Piráti: [Prezentace Pirátů k tématu](https://github.com/pirati-web/intra.pirati.cz/tree/master/_navody/mo/medializace-programu/files/prezentace)
