---
uid: marketa.gregorova
name:     Markéta Gregorová                      # běžně používáné jméno
fullname: Markéta Gregorová                  # jméno s tituly etc.
category:                                 # kategorie: rp, praha, vary, hradec, jmk, senat
img: people/marketa-gregorova.jpg           # 165 x 220
description: Předsedkyně Evropské pirátské strany, zastupitelka města Brna
mail:
- marketa.gregorova@pirati.cz
mob: 
profiles:
  github:
  facebook: https://www.facebook.com/gregorova.marketka
  twitter: 
  linkedin: 
---

**Markéta Gregorová** (* 14. ledna 1993) je členkou Pirátů, 1. místopředsedkyní krajského sdružení Pirátů v Jihomoravském kraji a předsedkyní Evropské pirátské strany. Pochází z Mostu a od září 2012 žije především v Brně.

Markéta vystudovala Podkrušnohorské gymnázium v Mostě a v lednu 2016 získala bakalářský titul na Masarykově univerzitě v Brně v oborech Mezinárodní vztahy a Evropská studia. Po třech letech v BizBoxu, kde byla e-commerce specialistou a testerem webových aplikací, se do parlamentních voleb 2017 vrhla pomoci Pirátům jako volební manažer. Po úspěchu Pirátů v těchto volbách pracovně osciluje mezi soukromou sférou (markéťačka) a aktivismem (vedoucí zahraničního odboru Pirátů). V rámci koalice Pirátů a Zelených je členkou Komise Jihomoravského kraje pro meziregionální vztahy a za Piráty na městě členka představenstva BVV (Brněnské veletrhy a výstavy).

V Pirátské straně působila v letech 2013 – 2015 jako volená vedoucí Zahraničního odboru, od května 2017 tuto pozici zastává na dva roky znovu. V rámci toho reprezentuje české Piráty i na pozici předsedkyně Evropské pirátské strany (PP EU).

Pro volby do Evropského parlamentu v květnu 2014 byla zvolena jako číslo tři kandidátní listiny, od té doby kandidovala i v krajských volbách v JMK a z třetího místa se podílela i na volbách do Poslanecké sněmovny PČR 2017. V komunálních volbách v roce 2018 byla zvolena za zastupitelku města Brna.

Aktivně se zajímá o politiku již několik let, zpívá v kapele Definitivní Ententýk, předstírá slavnou ukulelistku, je závislá na svojí kočce Kočce a při volbách by jí největší radost udělalo, kdyby lidé volili informovaně.


